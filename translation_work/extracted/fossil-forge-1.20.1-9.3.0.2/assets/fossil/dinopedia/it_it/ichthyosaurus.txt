L'ittiosauro (Ichthyosaurus), la "lucertola pesce," fu descritto da Jules Verne come "il più terribile degli antichi mostri degli abissi." Tuttavia, il vero ittiosauro era molto diverso dal mostro di 30 metri raffigurato in "Viaggio al centro della Terra;" questo piccolo rettile lungo 2 metri e a forma di siluro, era piuttosto uno pseudo-delfino; agitava la coda da lato a lato come i pesci ma respira ancora l'aria, controllava il galleggiamento e partoriva i piccoli. L'ittiosauro visse tra il Triassico superiore e il Giurassico inferiore, in quelle che oggi sono Europa e Asia; era un animale comune sia negli habitat costieri che in quelli oceanici aperti. Fu un carnivoro di successo, si nutriva di pesci e piccoli rettili acquatici grazie a mascelle appuntite e denti conici affilati. I fossili di altri ittiosauri mostrano gli effetti della malattia da decompressione, una condizione che si verifica quando una creatura passa da un ambiente ad alta pressione a uno di bassa troppo rapidamente; è probabile che anche l'ittiosauro si immergesse a grandi profondità per cacciare e che avrebbe quindi sofferto della stessa malattia se fosse tornato in superficie troppo rapidamente. I grandi occhi gli permettevano di cacciare i pesci usando la vista anche in profondità, dove la luce scarseggia.