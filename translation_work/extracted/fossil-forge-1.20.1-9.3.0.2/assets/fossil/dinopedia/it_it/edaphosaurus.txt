L'enigmatico edafosauro (Edaphosaurus), alias "lucertola marciapiede," non verrà calpestato! Come molte altre creature preistoriche, vi erano diverse specie di edafosauro distribuite attraverso più periodi geologici, nel suo caso Carbonifero e Permiano; la specie più grande poteva raggiungere un impressionante lunghezza di 3 metri! Nonostante avesse una vela simile a quella del dimetrodonte, un predatore del Permiano, l'edafosauro era un docile erbivoro. Il nome "lucertola marciapiede" si riferisce alla fitta dentatura, inserita nella sua mascella profonda dotata di possenti muscoli; le felci devono aver tremato di paura quando vedevano apparire il formidabile edafosauro! Durante il Carbonifero l'edafosauro visse nelle iconiche foreste carbonifere (così chiamate perché la materia vegetale da lì proveniente si trasformò in carbone); le specie che vissero nel Permiano continuarono ad abitare nelle lussureggianti paludi, ma furono testimoni del graduale riscaldamento globale e conseguente inaridire delle terre, giacché il pianeta mutò in caldi deserti aridi. Sebbene alcuni ricercatori abbiano ipotizzato che la grande vela servisse a raffreddare il corpo, è probabile che venisse invece utilizzata per l'immagazzinamento del grasso o per esibizione. La "lucertola marciapiede" occupò un vasto territorio che si estendeva su gran parte degli attuali Stati Uniti, ma era comunque vulnerabile ai grandi predatori come il dimetrodonte.