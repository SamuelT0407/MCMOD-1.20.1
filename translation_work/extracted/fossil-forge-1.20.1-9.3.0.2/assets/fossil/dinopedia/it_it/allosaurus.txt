L'allosauro (Allosaurus), la "lucertola diversa," offre un esempio alternativo di predatore feroce rispetto al tirannosauro. In contrasto col t-rex, l'allosauro era alto solo 3 metri, poco meno del doppio dell'altezza dell'uomo medio; era comunque piuttosto lungo, con un massimo di 9-10 metri di lunghezza. Le vistose creste craniche avevano svariate funzioni, come la protezione degli occhi dal sole o come segni distintivi; curiosamente, molti crani fossili presentano strane imperfezioni, fornendo preziose informazioni sulle paleopatologie dei dinosauri e dei loro possibili effetti sulle creature. Vivendo in cima alla catena alimentare, i minacciosi artigli e fauci dell'allosauro lo resero un vero predatore, ben prima dell'epoca del tirannosauro. Presente in abbondanza nella formazione Morrison, sopravvisse predando grandi erbivori e forse anche qualche predatore; visse negli ambienti semiaridi dell'odierna America e Portogallo al fianco di altri predatori come il ceratosauro e il torvosauro, ma Ã¨ probabile che i tre occupassero nicchie separate. L'allosauro, vissuto dal Kimmeridgiano fino al Titoniano inferiore nel Giurassico, aveva una selezione deliziosa di prede; i paleontologi hanno trovato prove che cacciasse lo stegosauro e altri membri della stessa famiglia e che, probabilmente, si cibasse anche delle carcasse dei sauropodi.