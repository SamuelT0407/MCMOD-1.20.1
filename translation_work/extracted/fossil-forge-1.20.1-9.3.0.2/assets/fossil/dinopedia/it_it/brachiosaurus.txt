Il brachiosauro (Brachiosaurus), la "lucertola dalle lunghe braccia," è riconosciuto come una meraviglia del mondo preistorico per l'altezza sorprendente che questi dinosauri raggiunsero durante il loro regno sulla Terra; con un'altezza massima di 12 metri e una lunghezza di quasi 20, il brachiosauro sovrastava gli altri dinosauri della stessa epoca. Come per la maggior parte dei sauropodi, le sue dimensioni fungevano da tutela contro l'appetito dei predatori contemporanei come l'allosauro; solo i brachiosauri giovani, vecchi o malati erano suscettibili ad essere attaccati. Contrariamente alla maggior parte dei sauropodi, il collo del brachiosauro era dritto e rivolto verso l'alto a causa dell'inclinazione della schiena; ciò gli conferiva la sua altezza e gli permetteva di raggiungere il fogliame più alto, al contrario degli altri erbivori. Proveniente dalla formazione giurassica di Morrison, Nord America, il brachiosauro visse al fianco di altri sauropodi, come il diplodoco e il camarasauro, e altre famose creature come lo stegosauro; l'ambiente in cui viveva era semiarido e con abbondanza di vegetazione che sostentava il suo imponente corpo. Per un certo periodo, il brachiosauro fu considerato il più grande tra i dinosauri prima che l'argentinosauro gli sottrasse questo primato.