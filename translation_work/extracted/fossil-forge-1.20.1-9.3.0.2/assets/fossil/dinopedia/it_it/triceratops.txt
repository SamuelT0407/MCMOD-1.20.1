Il triceratopo (Triceratops), la "faccia con tre corna," è un dinosauro particolarmente interessante, ampiamente rappresentato sia nel mondo dello spettacolo, sia nei reperti fossili. Il corpo robusto e possente raggiungeva i 9 metri di lunghezza e i 3 d'altezza. Il triceratopo era una forza della natura, caratterizzato dal possente collare e corna con cui pochi osavano fare i conti; quest'iconici ornamenti crescevano man mano che l'esemplare raggiungeva la maturità. Il triceratopo viene comunemente raffigurato mentre utilizza il suo copricapo come arma ma, recenti teorie, evidenziano la presenza di vasi sanguigni nel cranio, suggerendo che il collare venisse utilizzato più probabilmente per il corteggiamento. Il triceratopo condivideva il caldo clima nordamericano del Cretaceo, durante il Maastrichtiano, con temibili nemici come il tirannosauro; in caso di scontro, le corna potevano venir utilizzate per respingere o trafiggere gli avversari fino alla sottomissione. Visse in relativa armonia con altri erbivori durante il suo regno, prima dell'estinzione di massa alla fine del Cretaceo. Brucava la bassa vegetazione grazie al becco munito di denti, con cui strappava le foglie da piante fibrose come palme, felci e cicadee. Grazie alla grande quantità di fossili rinvenuti, si può affermare con certezza che il triceratopo fosse uno degli erbivori più comuni di quel periodo, se non addirittura il più comune.