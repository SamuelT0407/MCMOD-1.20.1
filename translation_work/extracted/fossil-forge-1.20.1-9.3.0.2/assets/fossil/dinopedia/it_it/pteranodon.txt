Lo pteranodonte (Pteranodon), "l'ala senza denti," è un genere di pterosauro ben noto grazie alla sua grande presenza sia nella documentazione fossile che in diversi film e programmi televisivi famosi. Presentando un notevole dimorfismo sessuale, lo pteranodonte è un affascinante rettile volante preistorico; i maschi crescevano fino a raggiungere oltre i 6 metri di apertura alare e avevano una cresta molto grande, le femmine erano più piccole, con un'apertura alare che non raggiungeva i 4 metri e una cresta più corta e rotonda. Sebbene tradizionalmente si pensasse che la cresta fungesse da timone durante il volo, la varietà di dimensioni delle creste tra i due sessi suggerisce che probabilmente non venisse utilizzata per scopi diversi dall'esibizione per l'accoppiamento. Verso la fine del Cretaceo, la zona centrale degli Stati Uniti era un paradiso sottomarino noto come canale interno occidentale, un piccolo mare pieno di gustose creature di cui lo pteranodonte si nutriva. La sua dieta era probabilmente composta solo da pesce, ma perlomeno nel mare ce n'erano in abbondanza per tutti gli pterosauri; è probabile che pescasse appostandosi sull'acqua e immergendo il lungo becco nelle onde, ma potrebbe anche essere stato in grado di tuffarsi per catture le prede. Sulla terraferma queste creature camminavano a quattro zampe con le ali ripiegate, cosicché le piccole zampe anteriori potessero raggiungere il terreno.