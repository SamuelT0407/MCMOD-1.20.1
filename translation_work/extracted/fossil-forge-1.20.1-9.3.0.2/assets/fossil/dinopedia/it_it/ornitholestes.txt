L'ornitoleste (Ornitholestes), il "ladro di uccelli," è un piccolo teropode solitamente raffigurato con una piccola cresta sul naso; tuttavia, quella che sembrava una sporgenza piatta del cranio di questo teropode di 2 metri, era in realtà il risultato di uno schiacciamento; non abbatterti, questo dinosauro nasconde molto più di quanto si possa immaginare! Nello specifico la cavità oculare, così grande da far credere ai paleontologi che l'ornitoleste potesse essere notturno! Non sottovalutare questo carnivoro, gli arti anteriori avevano un'ampia gamma di movimento, che gli consentiva di afferrare le prede con entrambe le zampe. In origine si pensava che l'ornitoleste cacciasse gli uccelli giurassici (da qui il nome), ma è più probabile che mangiasse piccole creature di vario tipo. L'ornitoleste è stato trovato nella formazione Morrison, una famosa formazione rocciosa del Giurassico situata nella parte occidentale degli Stati Uniti; il Morrison era una pianura alluvionale in cui acqua e sedimenti giungevano dalle montagne situate a ovest; ciò lo rese un territorio molto fertile in cui vivevano molti dinosauri famosi: sauropodi come il diplodoco e il brachiosauro, ma anche dinosauri ornitischi come lo stegosauro e il driosauro; carnivori come l'allosauro e il ceratosauro terrorizzavano la terraferma durante il giorno, mentre l'ornitoleste si aggiravano di notte.