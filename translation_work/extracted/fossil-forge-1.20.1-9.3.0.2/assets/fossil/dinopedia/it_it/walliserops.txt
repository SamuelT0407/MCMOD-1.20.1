Il walliceropo (Walliserops) è un trilobite facopide unico nel suo genere, noto soprattutto per il corno a tre punte presente sulla parte anteriore della testa. Questa specie, Walliserops trifurcatus, proviene dal Marocco del Devoniano, un luogo rinomato per i fossili di trilobiti incredibilmente dettagliati. Il "tridente" del walliceropo è una sporgenza della glabella, un'appendice rotonda presente sul cefalo, o testa, dei trilobiti, che probabilmente funzionava proprio come un vero tridente, ovvero un'arma; si ritiene che, come gli scarabei rinoceronte, il walliceropo utilizzasse questo tridente per combattere con altri membri della stessa specie, forse con l'obiettivo di capovolgere l'avversario e assicurarsi la vittoria e, probabilmente, il diritto all'accoppiamento. È possibile che questo corno fosse sessualmente dimorfico, poiché dai reperti fossili sembrano essere state osservate due forme distinte, ma è difficile dimostrarlo. Inutile dire che il walliceropo è uno dei trilobiti più singolari e, ora che ne hai uno nei paraggi, diventerà sicuramente un'attrazione molto ambita!