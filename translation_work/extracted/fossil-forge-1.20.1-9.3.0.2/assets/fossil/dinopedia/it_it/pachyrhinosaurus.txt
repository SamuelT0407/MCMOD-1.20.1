Il pachirinosauro (Pachyrhinosaurus), la “lucertola dal naso spesso,” è un genere di dinosauro ceratopsio vissuto nel Nord America durante il Cretaceo superiore; la specie che hai di fronte, P. lakustai, proviene nello specifico dal Canada occidentale. Questo grande erbivoro è famoso soprattutto per il suo particolare ornamento facciale, noto come "dosso". Anche durante l'epoca dei dinosauri alcune parti del nostro pianeta erano piuttosto fredde! Nel pachirinosauro osserviamo delle variazioni nel tasso di crescita delle ossa, suggerendo che questo animale fosse endotermico (a sangue caldo) e crescesse più velocemente durante la stagione calda, proprio come gli animali moderni che si sono adattati per sopportare gli inverni rigidi. La specie P. perotorum proviene dall'Alaska, rendendolo il dinosauro ceratopside più settentrionale. P. lakustai è originario della formazione Wapiti, Canada, dove sono conservati fossili risalenti al Cretaceo superiore; queste stesse rocce contengono anche fossili di albertosauro, edmontosauro, un dromaeosauro, e altri ancora. Il modo in cui concepiamo la vita dei dinosauri come il pachirinosauro cambierà sicuramente nei decenni avvenire, poiché sono molte le domande a cui i fossili non hanno ancora dato risposta: questi animali migravano? Quali altri dinosauri vivevano al loro fianco? Che aspetto avevano? Come sopravvivevano ai freddi inverni? Esistono numerose teorie riguardo questi argomenti, ma solo il tempo ci dirà se verranno supportate o respinte dai ritrovamenti fossili futuri.