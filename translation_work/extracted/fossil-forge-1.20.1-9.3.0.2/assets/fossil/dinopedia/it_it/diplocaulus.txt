Il diplocaulo (Diplocaulus), il cui nome significa "doppio fusto", è una creatura molto amata con una particolare testa a forma di boomerang! Questo anfibio lungo 1 metro fu descritto da E. D. Cope nel 1877, il primo anno della famosa "guerra delle ossa" tra Cope e il suo collega O. C. Marsh. Oggi, il piccolo diplocaulo è oggetto di una nuova "guerra": alcuni ricercatori ipotizzano che le sue corna presentassero lembi di pelle che si collegavano al collo, conferendogli una sagoma più larga; tuttavia, la maggior parte delle persone raffigura il diplocaulo senza questo tessuto connettivo, poiché non è stata trovata alcuna prova della sua esistenza. Sin dalla sua scoperta, i paleontologi hanno avanzato numerose ipotesi sulla funzione di questa particolare testa; uno studio ha ipotizzato che fungesse da zavorra, aiutandolo ad ascendere e discendere nell'acqua. Il diplocaulo abitò i corsi d'acqua di Nord America e Africa dal Carbonifero superiore al Permiano. Essendo completamente acquatico, è probabile che la sua dieta consistesse in piccoli pesci. Le prove suggeriscono che durante la stagione secca il diplocaulo entrasse in estivazione (una forma di letargo che si verifica durante l'estate); indipendentemente da ciò, sappiamo che si scavasse delle tane per ripararsi, grazie alla scoperta di una tana fossilizzata con dentro otto diplocauli raggomitolati! Con una chiara dimostrazione di brutalità della natura, questa tana fu saccheggiata da un famoso carnivoro del Permiano, il dimetrodonte, che uccise e mangiò in parte tre dei giovani esemplari.