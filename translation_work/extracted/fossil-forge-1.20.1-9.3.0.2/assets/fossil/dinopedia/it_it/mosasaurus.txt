Il mosasauro (Mosasaurus), la "lucertola del fiume Mosa," fu uno tra gli ultimi mosasauridi prima dell'estinzione di massa del Cretaceo-Paleogene. Con la specie più grande che arrivava a una lunghezza di 17 metri, il mosasauro era una forza della natura negli oceani del Cretaceo. Il mosasauro aveva una corporatura più robusta rispetto ai suoi parenti tilosaurini; la potente coda forniva propulsione nell'acqua mentre il corpo rigido ne riduceva la resistenza. La vista binoculare era scarsa e il senso dell'olfatto pessimo, il che significa che probabilmente viveva vicino alla superficie dove c'era più luce e meno pressione rispetto alle acque più profonde. Pattugliando le acque di Nord America ed Europa occidentale, il mosasauro era il re indiscusso dei mari; essendo stato un superpredatore, tutti tremavano in sua presenza; armato e pericoloso, era un carnivoro e piscivoro che si nutriva di rettili marini e vari pesci con i suoi enormi denti conici; predava anche tartarughe e ammoniti, oltre a plesiosauri e mosasauri più piccoli. Grazie alle pinne a forma di pagaia e alla potente coda, le acque nel mondo dei mosasauri era quasi sempre intinta di sangue.