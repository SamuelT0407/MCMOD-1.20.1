Il dimetrodonte (Dimetrodon) era un grande carnivoro a quattro zampe vissuto tra il Permiano inferiore e medio in quelle che oggi sono Nord America ed Europa. Il nome significa "denti di due misure," in riferimento appunto ai denti di due misure che si trovano nelle sue fauci. Anche se si potrebbe pensare erroneamente che questo animale fosse un rettile, in realtà era un sinapside, parte della stessa stirpe rappresentata oggi esclusivamente dai mammiferi. La caratteristica più facilmente riconoscibile del dimetrodonte è la sua iconica vela; sono state avanzate numerose ipotesi sulla sua funzione, dalla termoregolazione all'aspetto estetico, fino al permettere agli altri dimetrodonti di identificare il sesso; in realtà è probabile che la vela avesse molteplici scopi, ma quali questi fossero esattamente rimane ancora un mistero. Secondo te, a cosa serviva la vela del dimetrodonte? La specie che hai difronte è Dimetrodon grandis, oggigiorno la specie più comunemente esposta nei musei e al secondo posto tra le altre specie in fatto di dimensioni (la prima era Dimetrodon angelensis e la più piccola era Dimetrodon teutonis). Viveva nei red beds di Texas e Oklahoma, negli Stati Uniti (all'epoca una zona umida), predando animali come l'edafosauro e il diplocaulo, e vivendo tra gli alberi di calamite e un parente d'acqua dolce degli squali, lo xenacanto!