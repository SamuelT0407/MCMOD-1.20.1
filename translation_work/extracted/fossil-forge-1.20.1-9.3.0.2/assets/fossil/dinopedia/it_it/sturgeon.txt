Il nome "storione" si riferisce a tutti i pesci della famiglia Acipenseridae; questa famiglia esiste fin dal Cretaceo superiore e continua a vivere ancora oggi. Come gli altri fossili viventi, questo pesce vive a lungo ma matura relativamente in ritardo. Questi animali spazzini sono creature piuttosto grandi, con esemplari che possono raggiungere i 7 metri di lunghezza. Vivono principalmente nei delta ed estuari dei fiumi, ma migrano controcorrente per andare a riprodursi. A differenza dei pesci ossei, gli storioni hanno uno scheletro cartilagineo e sono ricoperti da una pelle ornata con placche ossee anziché squame. Sotto la mascella ha quattro barbigli (organi sensoriali) che utilizza per orientarsi strascicandoli sul fondale. Lo storione si nutre di conchiglie, piccoli pesci e crostacei, succhiando il cibo con la bocca, ma, essendo senza denti non può catturare le prede. Vive spesso fino a 60 anni (anche se sono stati trovati esemplari di oltre 100) e si accoppia per la prima volta verso i 20; per questo motivo, molte specie sono minacciate dalla pesca eccessiva e dall'inquinamento ambientale; ecco perché la maggior parte delle specie appartenenti alla famiglia degli storioni è a rischio di estinzione, il che gli rende più a rischio di qualsiasi altra famiglia; se non si cesserà la pesca illegale, la fine dello storione potrebbe arrivare prima del suo ciclo naturale.