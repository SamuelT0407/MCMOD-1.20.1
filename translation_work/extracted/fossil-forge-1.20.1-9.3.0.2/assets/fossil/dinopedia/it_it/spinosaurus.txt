Lo spinosauro (Spinosaurus), la "lucertola spinosa," è oggetto di un acceso dibattito nella comunità scientifica; una cosa che non viene messa in discussione, però, è la grandezza di questo mostro; con una lunghezza di oltre 15 metri e l'altezza della vela di oltre 1 metro e mezzo, lo spinosauro fu molto probabilmente il più grande carnivoro terrestre mai esistito. In passato si pensava che lo spinosauro avesse un corpo da teropode abbastanza normale, con lunghe zampe posteriori; tuttavia, uno studio del 2014 afferma che lo spinosauro avesse zampe posteriori corte e camminasse a quattro zampe; questo modello quadrupede fece impazzire il mondo della paleontologia; sebbene alcuni approvino questo modello, la maggioranza non è pronta ad accettare una revisione così drastica e si limita a ricostruirlo con gambe più corte e il torace più lungo; nonostante le controversie sull'anatomia, ci sono comunque molti punti su cui gli scienziati concordano. Visse nel Cretaceo, in quella che oggi è l'Africa settentrionale; l'ambiente era parecchio umido e lo spinosauro trascorreva molto tempo in acqua. Cacciatore provetto, lo spinosauro rappresentava un'enorme minaccia per ogni creatura che osasse avvicinarglisi; le pericolose fauci, lunghe più di 1 metro, potevano catturare ogni genere di preda; probabilmente era anche un opportunista e non si lasciava sfuggire l'occasione di una preda facile o di una carcassa abbandonata.