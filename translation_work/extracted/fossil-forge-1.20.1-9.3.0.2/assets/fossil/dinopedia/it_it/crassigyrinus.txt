Il crassigirino (Crassigyrinus), il "girino spesso," fu l'adolescente ribelle della vita sulla Terra, in quanto prese parte alla ritransizione da terraferma a mare. Questa creatura lunga 2 metri è stata uno dei primi tetrapodi, o animali con quattro zampe; ma potresti non averlo notato a causa dei suoi arti minuscoli! Gli arti del crassigirino erano probabilmente vestigiali perché l'animale si era riadattato a uno stile di vita completamente acquatico; ciò gli conferì un profilo snello, simile a quello di un'anguilla, perfetto per esplorare le acque del Carbonifero inferiore in cui abitava. Seguendo la tendenza degli adolescenti ad avere proporzioni goffe, la sua testa e mascella erano gigantesche, in modo da poter avere occhi enormi e due fila di denti; questi adattamenti resero il crassigirino un predatore efficace. Il corpo affusolato lo aiutava a muoversi rapidamente nell'acqua, mentre con la massiccia testa dilaniava le sue prede preferite: i piccoli vertebrati, come i pesci. Questa piccola bestiolina visse in paludi e laghi di quella che oggi è la Scozia. Gli occhi grandi erano perfettamente adatti per scrutare attraverso l'acqua torbida in cui viveva e potrebbero avergli anche consentito di vedere di notte, quando usciva furtivamente dopo il coprifuoco per cercare di andare a far festa al pub. Altri frequentatori delle paludi scozzesi erano piccoli pesci, gli antracosauri come il proterogirino, i temnospondili terrestri e un assortimento di artropodi.