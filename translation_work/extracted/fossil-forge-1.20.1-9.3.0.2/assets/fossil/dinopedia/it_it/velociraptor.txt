Il velociraptor, il "ladro veloce," è un dinosauro incredibilmente popolare grazie al suo ruolo da star in film famosi; tuttavia il vero velociraptor era molto diverso dai mostri squamosi e grandi quanto un uomo rappresentati da Hollywood. Il velociraptor era incredibilmente piccolo: era lungo solo 2 metri e alto mezzo metro. Aveva anche le piume, come gli uccelli; dal punto di vista funzionale, è possibile che le piume aiutassero ad attrarre potenziali compagni, coprire i nidi durante la cova, aumentare la velocità della corsa in salita e a mantenere l'equilibrio durante la caccia. Scoperto nell'odierna Mongolia, il velociraptor viveva in ambienti aridi costituiti principalmente da dune. Visse nel tardo Cretaceo, ma scomparve prima dell'estinzione di massa che eliminò i dinosauri. Durante la sua permanenza sulla Terra, il velociraptor perlustrava i deserti alla ricerca di prede vulnerabili, come il protoceratopo, un suo famoso avversario; predava piccole prede con un metodo chiamato "repressione rapace della preda," che consiste nel trattenere la preda e mangiarla viva; il metodo "RPR" aiuta a spiegare la funzione dell'artiglio falciforme dei dromeosauridi: trattenere! Un altro possibile utilizzo di quest'artiglio potrebbe essere stato l'arrampicarsi sugli alberi, il che avrebbe certamente significato che alcuni poveri animali avrebbero trovato la morte dall'alto.