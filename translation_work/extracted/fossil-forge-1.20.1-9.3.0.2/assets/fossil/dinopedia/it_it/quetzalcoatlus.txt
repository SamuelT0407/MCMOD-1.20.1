Il quetzalcoatlo (Quetzalcoatlus), il cui nome deriva dal dio serpente piumato azteco Quetzalcoatl, è il più grande pterosauro conosciuto. Proviene dalla formazione Javelina, in Texas, USA, risalente al Cretaceo superiore. È famoso soprattutto per le dimensioni estreme, ma la natura frammentaria dei fossili rende difficile calcolarne le dimensioni esatte; la scoperta di una specie correlata più piccola nel 2021 da materiale fossile migliore ha reso le ricostruzioni del quetzalcoatlo più accurate che mai. Il quetzalcoatlo fa parte di una famiglia di pterosauri chiamata azhdarchidi, che comprende altri giganti come l'atzegotterige e l'arambourgiania; la loro distribuzione sul pianeta suggerisce che gli pterosauri giganti potrebbero essere stati diffusi in tutto il globo durante il Cretaceo superiore. Sebbene la dieta esatta di Q. northropi (l'animale che hai difronte) sia ancora un mistero, era sicuramente un carnivoro ed è improbabile che fosse rigorosamente piscivoro o uno spazzino; la specie più piccola, Q. lawsoni, potrebbe essere stata un'animale che si alimentava a sondino, come i moderni piovanelli, usando il lungo becco per catturare invertebrati sotto la sabbia. Q. northropi visse in armonia al fianco dell'alamosauro, un gigantesco sauropode, e del torosauro, un gigantesco ceratopside. Nonostante i pochi fossili conosciuti, questa specie divenne popolare ancora prima che gli venisse dato un nome. Speriamo che le future scoperte su questi giganti continuino a far tremare la Terra!