Il dicranuro (Dicranurus) è uno dei trilobiti più bizzarri, perfino all'interno della sua famiglia, gli odontopleuridi, i quali comprendono alcune specie davvero strane. I segmenti del corpo si allungano ai lati in spaventosi spuntoni, con due grandi spine che fuoriescono dalle guance; tuttavia, la sua caratteristica più strana, sono le due corna ricurve, che si estendono dalla parte posteriore della glabella. Sebbene questi spuntoni potessero essere minacciosi sul fondale marino che ricopriva l'Oklahoma durante il Devoniano, il dicranuro era lungo solo circa 5 centimetri; è interessante notare che questo trilobita è stato d'ispirazione per il design di un alieno per un film uscito nel 2012, quindi forse questi spuntoni sono davvero spaventosi! Ma non preoccuparti, questo dicranuro non attaccherà, né deporrà uova nel petto di nessuno.