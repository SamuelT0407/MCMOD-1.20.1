L'artropleura (Arthropleura), i "piedi articolati," è un iconico artropode del Carbonifero reso popolare dalla serie televisiva 'Prehistoric Park.' Questo enorme millepiedi poteva superare i 2 metri di lunghezza, uscendo dalla categoria "da far accapponare la pelle" e ascendendo a "signore supremo degli artropodi." Nonostante le dimensioni intimidatorie, questo gigante gentile era un erbivoro (un animale che si ciba di piante) oppure un detrivoro (un animale che si ciba di organismi morti); gli scienziati sanno questo perché se l'artropleura fosse stato carnivoro, avrebbe avuto parti dure della bocca che si sarebbero fossilizzate, ma nessun fossile della bocca è stato ancora trovato. Anche se non predava altri animali, l'artropleura non era indifeso; oltre al resistente esoscheletro, è possibile che secretasse tossine come i suoi parenti odierni! L'artropleura visse durante il Carbonifero in Nord America e Scozia, nelle rigogliose foreste pluviali per cui questo periodo è conosciuto. Gli artropodi erano le creature dominanti di queste foreste, permettendo quindi ad animali come l'artropleura e la meganeura di crescere fino a raggiungere dimensioni colossali; anche le piante raggiunsero nuove vette: sia la calamite, un equiseto, che il lepidonsendronte, un albero squamato, potevano raggiungere i 30 metri d'altezza! Tuttavia, alla fine del Carbonifero tutti questi enormi organismi scomparvero quando le foreste pluviali, che sostentavano la vita, collassarono.