Il sarcosuco (Sarcosuchus), il "coccodrillo carnivoro," mette in ridicolo il moderno coccodrillo marino; con i suoi incredibili 12 metri di lunghezza, fu uno dei coccodrilli più grandi mai esistiti; raggiunse queste immense dimensioni crescendo velocemente e smettendo di fare il pischello. Aveva un sorriso smagliante da 132 denti, senza dubbio un sistema offensivo minaccioso. Per difendersi, il dorso del sarcosuco era adornato con una schiera completa di osteodermi; ciò gli permetteva di essere protetto anche mentre galleggiava sulla superficie in cerca di cibo; se le sue prede terrestri avessero deciso di difendersi da queste ampie fauci di morte certa, gli osteodermi ne avrebbero senza dubbio respinto i colpi. Vivendo nel paradiso tropicale d'acqua dolce del Cretaceo che oggi è il deserto del Sahara, il sarcosuco aveva a disposizione un vero e proprio buffet; tra le specie più comuni con cui coesisteva c'erano gli iguanodontidi e alcune specie di celacanto, che spesso erano presenti nel suo menù. Tuttavia, è stato ipotizzato che il sarcosuco non potesse effettuare il death roll come i moderni coccodrilli, resta quindi ancora un mistero la modalità con cui si nutrisse; ciononostante, possiamo tranquillamente affermare che, indipendentemente da come questa creatura mangiasse, non vorresti mai ritrovartela faccia a faccia.