Il compsognato (Compsognathus), la "mascella elegante/raffinata/delicata," potrà anche essere stato una creatura piccola e adorabile, ma in realtà era un carnivoro opportunista con un pessimo carattere. Con una lunghezza di 1 metro e un'altezza di mezzo metro, alcuni esemplari potevano raggiungere le dimensioni di un tacchino, ma non molto di più. Comunemente chiamato "compy," diversi reperti fossili di questa creatura sono quasi completi e molto ben conservati; grazie alla straordinaria integrità dei resti, persino il contenuto dello stomaco di alcuni compsognati è rimasto fossilizzato; ciò fornisce ai paleontologi un'idea chiara della sua dieta, il che non è una cosa molto comune tra i dinosauri a causa della natura precaria dei reperti fossili. Il compsognato visse nell'arcipelago tropicale che oggi è l'Europa durante il Giurassico superiore; le prove fossili (o la loro mancanza) suggeriscono che il compsognato potrebbe essere stato l'unico dinosauro terrestre nell'arcipelago europeo, convivendo con piccole creature volanti come l'archeopterige e il ranforinco, i quali occupavano nicchie molto diverse dalla sua, rendendolo il principale predatore terrestre della regione. Predava piccoli vertebrati, come le lucertole, le quali sono state trovate fossilizzate nel suo ventre. La sua piccola corporatura e lunga coda e arti gli consentivano movimenti rapidi, che gli permettevano di superare in velocità e agilità le sue piccole prede.