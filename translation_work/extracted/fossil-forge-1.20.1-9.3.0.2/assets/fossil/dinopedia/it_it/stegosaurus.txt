Lo stegosauro (Stegosaurus), la "lucertola tetto," è il membro più famoso della famiglia degli stegosauridi, nota per la particolare armatura corporea composta da placche e aculei. Lo stegosauro è anche il più grande della famiglia, con una lunghezza di quasi 9 metri e un'altezza di 4. Originariamente era raffigurato con le placche disposte orizzontalmente sul dorso come tegole di un tetto, in realtà le iconiche placche dello stegosauro erano disposte in verticale su due file sfalsate; lo scopo delle placche è ancora oggetto di dibattito, ma è probabile che servissero per l'esibizione sessuale, la termoregolazione o l'intimidazione. Gli aculei sulla coda sono noti come "thagomizer", un nome reso popolare dal fumetto Far Side di Gary Larson.; essendo la sua difesa principale, la coda poteva colpire con grande forza i nemici, trafiggendoli con gli affilati aculei; vivendo al fianco dell'allosauro nel Giurassico superiore in Stati Uniti e Portogallo, lo stegosauro aveva buone ragioni per avere un sistema difensivo del genere; era una delle tante fonti di cibo dell'allosauro, quindi combattere contro questo possente predatore era inevitabile; talvolta aveva anche successo: un fossile di allosauro presenta una ferita che quasi certamente fu provocata da un thagomizer. Quando non era impegnato a difendersi, lo stegosauro si spostava in branchi, cibandosi di piante basse come muschi o frutta. Sollevandosi sulle zampe posteriori poteva raggiungere fino ai 6 metri di altezza.