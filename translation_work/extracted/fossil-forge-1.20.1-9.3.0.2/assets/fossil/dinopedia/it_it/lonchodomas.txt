Il loncodoma (Lonchodomas) è un peculiare piccolo trilobite originario della Russia dell'Ordoviciano, noto soprattutto per i suoi tre lunghi spuntoni. Come per il resto dei trilobiti rafioforidi, il loncodoma non aveva gli occhi, si orientava utilizzando principalmente le sue antenne. Il grande spuntone posto sulla parte anteriore della testa potrebbe essere stato utilizzato per percepire l'ambiente circostante, ma l'avrebbe potuto usare anche per combattere, come fanno alcuni insetti moderni. I due spuntoni che si estendono dalle guance sono un mistero, può darsi che venissero usati come strumenti sensoriali o forse servivano a scoraggiare i predatori dal morderli. È interessante notare che sono stati trovati diversi fossili di loncodoma con più individui conservati mentre camminano in fila indiana, forse questi spuntoni venivano utilizzati per mantenersi in fila, tastando il trilobite di fronte a loro per assicurarsi di non perdersi; anche alcuni invertebrati acquatici odierni, come l'aragosta, formano lunghe catene durante le loro migrazioni, quindi è possibile che questi loncodomi si siano fossilizzati mentre migravano; ora che ne hai uno a disposizione potresti testare questa teoria!