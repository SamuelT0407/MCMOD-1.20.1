Ankylosaurus, namı diğer "Kaynaşmış Kertenkele". Tankların bile örnek alabileceği zırhlı bir dinozor. kafadan kuyruğa sekiz metre uzunluğunda ve bir metreden büyük bir boyu var. Ankylosaurus vücudunun her bir parçasını kendini korumak için adamış, adeta yürüyen tank. Zırhı oldukça sert yumruluklar ve osteoderm dediğimiz cildinin içine kadar gömülmüş kemikli plakalardan oluşuyor. Bu osteodermler hafif ve dayanıklıydı, özellikle delici dişlere sahip büyük yırtıcılara karşı koruma sağlıyordu. Eğer kendini tehdit altına hissederse güçlü topuz şeklindeki kuyruğunu da yüz dereceye kadar varan açılarda sallayarak kendini korumak için kullabiliyordu. Kuyruğunun ucundaki topuz, vurduğu düşmanları sersemletiyor ve onlara çok ciddi hasarlar verebiliyordu. Ankylosaurus geç Kretase döneminde çetin yırtıcılar ve sert bir rekabetle birlikte Kuzey Amerika'da yaşadı. Muhteşem savunması sayesinde kendini o dönemde yaşayan Tiranozorlar gibi devasa yırtıcılardan koruyabildi. Ankylosaurus yaşadığı dönemde Triceratops gibi otçullarla benzer bir nişe sahipti. Geniş ağızı sayesinde o dönem yaşadığı yarı tropikal taşkın yataklarındaki yere yakın bitki örtüsünden besleniyordu. Yetişkin bir Ankylosaurusun muhtemelen eşi görülmemiş derin bir iştağı vardı ancak yetişkinlikte yalnız yaşadıkları için bulundukları alanlardaki bitki örtüsünü muhtemelen silip süpürmüyorlardı.