Citipati, namı diğer "Cenaze Ateşi Efendisi", çoğunlukla daha popüler olan akrabası Oviraptor ile karıştırılır ancak Citipati görece Oviraptor'a göre daha iyi korunmuş daha fazla kalıntıya ahiptir. 3 metre uzunluğunda, Citipati ikonik ibiğiyle tanınan büyük bir oviraptorid idi. Hala popüler olan, oviraptoridlerin "yumurta hırsızları" olduklarını öngeren eski hipotezin aksine oviraptoridler, büyük yuvalarına adanmış fedakâr ebeveyinlerdi. Bir çok Citipati fosili hala yumurtalarının üzerinde otururken ve onları kollarıyla korumaya çalışırken bulundu, bu da bu eski mitin yanlışlığını kanıtlar nitelikte. Yuvaları içi göçük daire şeklindeydi bu şekilde ebeveyinler yumurtalarının üzerine kanatlarını onları korumak için yayarak oturabiliyordu. Bu kuş benzeri büyük hayvan Geç Kretase Döneminde günümüz Moğolistan topraklarında, kurak bir çöl iklimi içerisinde; Protoceratops, Shuvuuia ve Pinacosaurus gibi ünlü dinozorların arasında yaşadı. Böylesine büyük bir hayvandan yırtıcı olması ve döneminde yaşadığı bölgedeki küçük hayvanları yemesi beklenebilirdi ancak bu dinozor dişsiz gagasıyla muhtemelen çok da büyük bir tehdit oluşturmuyordu. Muhtemelen Citipati bir hepçildi; küçük hayvanlar, bitkiler ve hatta ironik olarak da bazen yumurtayla besleniyordu. Potansiyel avlarından biri belki yavru Byronosaurus olabilir. Çeşitli fosillerde Citipati yuvalarının içinde bulundular, eğer onlar orada yenmek için bulunmuyorsa o halde yuva parazitleri bile olabilirler, günümüz guguk kuşları gibi!