Confuciusornis, namı diğer "Konfüçyus Kuşu", oldukça iyi belgelenmiş, Çindeki Yixian ve Jiufotang formasyonlarında fosilleri bulunan, soyu tükenmiş bir hayvan cinsidir. Elli santimetre uzunluğundadır ve yetmiş santimetre de kanat açıklığına sahiptir. Confuciusornis modern kuşlardan pek de farklı değildir. Kendisi modern kuşlarla yakın akraba olmamasına rağmen bilinen en eski dişsiz gagaya sahip olan kuşlardandır. Dişsiz gaga yakınsak evrim örneğidir, yani bu gaga modern kuşlardan tamamen bağımsız ve alakasız olarak onlara benzeyecek şekilde evrimleşmiştir. Fosilleşmiş kanatları oldukça fazla melanosit (renk pigmenti depolayan hücreler) içerir. Bu onların gri, kırmızı/kahverengi ve siyah renklerinde olduklarını gösteriyor. Uzun kanatları muhtemelen beyazken kuyruk tüyleri boylu boyunca siyahtı. Confuciusornis bir piscivordu, gagasını kullanarak Kretase balıklarını yiyordu. Bu beslenme hakkındaki yargıya fosilleşmiş Confuciusornis karınlarındaki fosilleşmiş son yemeklere bakılarak varıldı, ünlü Compsognathus fosiline benzer şekilde. Bütün olarak bakıldığında Confuciusornis fosilleri oldukça ilgi çekici çünkü bazılarının upuzun kuyrukları varken bazılarının yok ve bazıları diğerlerine kıyasla çok büyük. Bu olguya karşı yapılabilecek en iyi açıklama eşeysel dimorfizm: Şu anki baskın görüşe göre daha büyük olanlar dişi ve her iki cinsiyet de uzun tüylerini tüy dökme sezonunda kaybediyorlardı.