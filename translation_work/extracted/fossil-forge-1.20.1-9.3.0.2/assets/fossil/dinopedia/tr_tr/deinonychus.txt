Deinonychus, namı diğer "Kokunç Pençe", John Ostrom'un "dinozor rönesansı"nda önde gelen canlılarındandır. Ostrom, dinozorlara olan bakış açısını değiştiren; onları soğukkanlı, yavaş, sürünen kertenkelerden sıcakkanlı, çevik kuş gibi canlılar olduklarını gösteren; paleontoloji dünyasında adeta devrim yapan bu hareketin önde gelen isimlerinden biridir. Maksimum olarak uzunlukta üç metre, boyda bir metre olan Deinonychus, yaşadığı dönemde saldırmaya her an hazır güçlü kuvvetli bir dinozordu. Aynı diğer dromaeosauridler gibi o da ikince ayak parmağında kanca şeklinde bir pençeye ve muhtemelen bütün vücudunu kaplayan, kuşlara kıyasla daha ilkel olsa da, tüylere sahipti. Erken Kretase Dönemi boyunca Kuzey Amerika'nın tropik iklimi içinde yaşadı. Deinonychus uzuvları sayesinde bir şeyleri kolayca tutunabilir veya kavrayabiliyorlardı. Bu uzuvları ona ağaçlara tırmanmanmaya hatta belki ağaçsal bir yaşam tarzına izin veriyordu. Deinonychus küçük ve orta boyutlardaki avlarını "raptor av kısıtlaması" adında bir teknik kullanarak avlıyordu. Bu teknik kısaca avının üzerine atla, ona tutun, canlı canlı yemeye başla adımlarından oluşuyordu. Pek çok insan sürü halinde avlanıp Tenontosaurus gibi büyük avları avladıklarını da düşünse de ;Deinonychus, bazı hipotezlere göre "toplaşıp" avlanıyordu. Bu avlanma şekli günümüzde komodo ejderlerinde görüyoruz, normalde yalnız avlanan bu hayvanlar, yeni öldürülmüş avlar etrafında toplaşıp beraber ziyafet çekiyorlar.